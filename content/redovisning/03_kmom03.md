---
---
Redovisning kmom03
=========================

Att skriva kod som testar annan kod har jag aldrig gjort förut, men jag  
har förstått att det är något som är väldigt viktigt och att det används  
frekvent när man sitter och gör olika projekt. Jag tycker också att det var  
mycket roligt att få testa min kod på det sättet och html-sidan med överblicken  
över de testade klasserna var trevlig.  
Skriva testbar kod är ju något helt nytt för mig och märkte att jag kanske inte  
hade gjort så bra ifrån mig på den punkten när jag väl skulle testa min kod.  
Jag hade en klass som var väldigt beroende av en annan klass, den använde värden  
i sina metoder som den hämtade från en annan klass och det ställde till det för  
mig, jag antar att det är i sånna fall man kan använda sig av Test Doubles eller  
Mock objects? men jag ligger så otroligt mycket efter och försöker fokusera på  
det som är det absolut viktigaste så jag undersökte inte det speciellt mycket,  
men som jag förstår det så ska man så gott det går skriva klasser som inte är
jätteberoende av andra klasser för att få en mer testbar kod.  

Positiva tester är när man förväntar sig ett positivt svar, tex att en metod  
returnerar ett värde som är lika med det förväntade. Negativa tester är det motsatta,  
där vill man veta att om något fel sker så ska tex ett felmeddelande skrivas ut.  
Black box testing är när man testar ett program utan att få någon som helst inblick  
i hur programmet är uppbyggt, ingen källkod, inga lösenord, ingenting. Det enda man  
får är möjligheten att köra programmet och på så sätt testa om allt fungerar som det ska.  
White box testing är när man får tillgång till allt som har med programmet att göra,  
tex källkod, man har tex full insyn i källkoden.  
Grey box testing är när man får en del, men inte allt gällande programmets uppbyggnad,  
struktur, kod, lösenord. Kanske man bara får delar av källkoden.

När jag löste tärningspelet använde jag mig av klasser som jag tidigare hade gjort i  
övningar och skapade ytterligare en till som skulle hantera själva spelets funktionalitet.  
En klass används för att skapa en tärning med ett slumpat tal, en annan klass använder  
den klassen och simulerar en hand som kastar den tärningen tillsammans med fler om man väljer  
det och returnerar sedan alla tärningskast som en sträng men även summan och medelvärdet.  
Sen skapade jag en klass som skulle ta värderna från handen och skapa själva logiken i  
spelet. Jag vet dock inte hur väl jag lyckades med att sköta all logik i den klassen bara,  
vissa grejer hamnade i routen och kanske blev det för mycket kod där ... jag vet inte,  
men spelet fungerar som det ska iallafall och det är väl alltid något.  

Jadu ... jag tycker att det är intressant att testa min kod men jag lyckades väl sådär  
med min coverage, en klass fick jag 100% på men de andra hamnade bara på 50 respektive  
30% så det blev en total på strax under 50% och det är väl inte jättebra. Hade jag inte  
legat så långt efter så hade jag försökt få till en total på 100%, hade varit en rolig  
utmaning.

Min TIL för detta kmom har helt klart varit hur man testar kod, jag har vetat att det  
är något man gör och att det är viktigt så att få testa själv var väldigt roligt faktiskt.


